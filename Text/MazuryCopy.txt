Mieszkańcy Mazur, w odróżnieniu od sąsiedniej Warmii, w okresie przed II wojną światową byli w większości protestantami wyznania luterańskiego (członkami Kościoła ewangelicko-augsburskiego). Wraz z reformacją narodziła się odrębność krainy – wiara stała się głównym wyznacznikiem ludności zamieszkującej Prusy. Katolicka Warmia do 1772 r. wchodziła w skład Polski, natomiast Mazury do 1657 były pod zwierzchnictwem Polski jako część lennego księstwa, które przeszło w 1525 na protestantyzm. Znacząca część Mazurów związana była z ewangelickim ruchem gromadkarskim.  Mazury, w przeciwieństwie do Warmii,  nie stanowiły odrębnej jednostki administracyjnej ani pod względem kościelnym, ani świeckim, dlatego po części nie da się ustalić ścisłych granic dla Mazur. Wyraźne granice region posiada na odcinkach południowym (graniczy z Mazowszem), wschodnim (graniczy z PodlasiemSuwalszczyzną)wzdłuż większości odcinka zachodniego (granice z Warmią  Pomorzem, a ściślej ziemią lubawską). Na pozostałych odcinkach przechodzi w Prusy Dolne, Litwę Mniejszą  Prusy Górne. Mazurzy byli to Prusacy wyznania protestanckiego mówiący po polsku, często w gwarze mazurskiej. Przed 1945 rokiem byli poddawani germanizacji. W okresie powojennym byli polonizowani  wyjeżdżali do Niemiec Zachodnich. W 2008 r. w regionie żyło około 5 tys. Mazurów. We współczesnej branży turystycznej określenie Mazury rozszerzyło swoje znaczenie: wszędzie, gdzie na północnym wschodzie Polski występują jeziora, pagórkilasy, mówi się o Mazurach. Współczesny podział administracyjny województwa warmińsko-mazurskiego obejmuje także Elbląg, który jednak  ani do Warmii, ani do Mazur nie należał[1].